<!DOCTYPE html>
<html lang="en-US">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>第六章 安禮章 | VuePress Documents</title>
    <meta name="generator" content="VuePress 1.9.7">
    
    <meta name="description" content="Document editting system for Project">
    
    <link rel="preload" href="/vuepress-starter/assets/css/0.styles.e8496917.css" as="style"><link rel="preload" href="/vuepress-starter/assets/js/app.b5dfb32c.js" as="script"><link rel="preload" href="/vuepress-starter/assets/js/2.f7b88763.js" as="script"><link rel="preload" href="/vuepress-starter/assets/js/13.a9c54206.js" as="script"><link rel="prefetch" href="/vuepress-starter/assets/js/10.0085e005.js"><link rel="prefetch" href="/vuepress-starter/assets/js/11.c0feaf1f.js"><link rel="prefetch" href="/vuepress-starter/assets/js/12.9ce156d1.js"><link rel="prefetch" href="/vuepress-starter/assets/js/3.0f179d29.js"><link rel="prefetch" href="/vuepress-starter/assets/js/4.7a20f468.js"><link rel="prefetch" href="/vuepress-starter/assets/js/5.d6b6314a.js"><link rel="prefetch" href="/vuepress-starter/assets/js/6.b7624161.js"><link rel="prefetch" href="/vuepress-starter/assets/js/7.6964b49e.js"><link rel="prefetch" href="/vuepress-starter/assets/js/8.d3c57602.js"><link rel="prefetch" href="/vuepress-starter/assets/js/9.6c35c347.js">
    <link rel="stylesheet" href="/vuepress-starter/assets/css/0.styles.e8496917.css">
  </head>
  <body>
    <div id="app" data-server-rendered="true"><div class="theme-container"><header class="navbar"><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/vuepress-starter/" class="home-link router-link-active"><!----> <span class="site-name">VuePress Documents</span></a> <div class="links"><div class="search-box"><input aria-label="Search" autocomplete="off" spellcheck="false" value=""> <!----></div> <!----></div></header> <div class="sidebar-mask"></div> <aside class="sidebar"><!---->  <ul class="sidebar-links"><li><a href="/vuepress-starter/ch01/" class="sidebar-link">第一章 原始章</a></li><li><a href="/vuepress-starter/ch02/" class="sidebar-link">第二章 正道章</a></li><li><a href="/vuepress-starter/ch03/" class="sidebar-link">第三章 求人之志章</a></li><li><a href="/vuepress-starter/ch04/" class="sidebar-link">第四章 本德宗道章</a></li><li><a href="/vuepress-starter/ch05/" class="sidebar-link">第五章 遵義章</a></li><li><a href="/vuepress-starter/ch06/" aria-current="page" class="active sidebar-link">第六章 安禮章</a></li></ul> </aside> <main class="page"> <div class="theme-default-content content__default"><h1 id="第六章-安禮章"><a href="#第六章-安禮章" class="header-anchor">#</a> 第六章 安禮章</h1> <p>言安而履之之謂禮。</p> <p>怨在不捨小過，患在不預定謀。福在積善，禍在積惡。飢在賤農，寒在墮織。安在得人，危在失事。富在迎來，貧在棄時。上無常操，下多疑心。輕上生罪，侮下無親。近臣不重，遠臣輕之。自疑不信人，自信不疑人。枉士無正友，曲上無直下。危國無賢人，亂政無善人。愛人深者求賢急，樂得賢者養人厚。國將霸者士皆歸，邦將亡者賢先避。地薄者大物不產，水淺者大魚不遊，樹禿者大禽不棲，林踈者大獸不居。山峭者崩，澤滿者溢。棄王取石者盲，羊質虎皮者柔。衣不舉領者倒，走不視地者顛。柱弱者屋壞，輔弱者國傾。足寒傷心，人怨傷國。山將崩者下先隳，國將衰者人先獘。根枯枝朽，人困國殘。與覆車同軌者傾，與亡國同事者滅。見已生者慎將生，惡其跡者須避之。畏危者安，畏亡者存。夫人之所行：有道則吉，無道則凶。吉者百福所歸，凶者百禍所攻。非其神聖，自然所鍾。務善策者無惡事，無遠慮者有近憂。同志相得。同仁相憂。同惡相黨。同愛相求。同美相妬。同智相謀。同貴相害。同利相忌。同聲相應。同氣相感。同類相依。同義相親。同難相濟。同道相成。同藝相規。同巧相勝。此乃數之所得，不可與理違。釋己而教人者逆，正己而化人者順。逆者難從，順者易行；難從則亂，易行則理。如此，理身、理家、理國，可也。</p></div> <footer class="page-edit"><!----> <!----></footer> <div class="page-nav"><p class="inner"><span class="prev">
      ←
      <a href="/vuepress-starter/ch05/" class="prev">
        第五章 遵義章
      </a></span> <!----></p></div> </main></div><div class="global-ui"></div></div>
    <script src="/vuepress-starter/assets/js/app.b5dfb32c.js" defer></script><script src="/vuepress-starter/assets/js/2.f7b88763.js" defer></script><script src="/vuepress-starter/assets/js/13.a9c54206.js" defer></script>
  </body>
</html>
